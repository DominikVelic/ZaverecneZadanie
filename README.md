# ZaverecneZadanie

1. Všeobecné pokyny
Zloženie tímu: Projekty sa budú robiť vo štvorčlenných tímoch, pričom je potrebné, aby ste si úlohy rozdelili rovnomerne.
Termín odovzdania: Zadanie je potrebné odovzdať do prostredia MS Teams najneskôr do 20.5.2024 (23:55). Neskoršie odovzdanie projektu bude penalizované 2 bodmi za každý deň omeškania na každého člena tímu.
Umiestnenie projektu: Celý projekt je potrebné mať umiestnený na školskom serveri.
Formát odovzdania: Pri odovzdávaní do MS Teams nahrajte ZIP archív s vypracovaným zadaním a odkaz/adresu stránky na školskom serveri.
Optimalizácia: Stránka musí byť optimalizovaná pre Chrome a Firefox.
Odporúčanie: Pracujte s internetom, inšpirujte sa rôznymi stránkami. Ak však prídeme na plagiátorstvo v rozsahu viac ako 10 riadkov kódu (cca 200 znakov), tak to automaticky znamená 0 bodov zo záverečného zadania, čo má za následok známku FX z predmetu.
Obhajoba: Ak pri prípadnej obhajobe člen tímu nebude vedieť zodpovedať na otázku, ako naprogramoval danú časť, považuje sa to za nesplnené.
Zverejnenie: Pekne vypracované projekty, resp. ich časti, môžu byť zverejnené verejnosti.

3. Zadanie
Vytvorte aplikáciu, v rámci ktorej realizujete online hlasovací systém využiteľný počas prednášok. Nezabudnite na to, že sa hodnotí aj grafický dizajn vytvorenej aplikácie, vhodne navrhnuté členenie, ľahkosť orientácie v prostredí. Pamätajte aj na zabezpečenie celej aplikácie. Na vypracovanie projektu je možné použiť aj PHP framework.

Vytvorená aplikácia bude spĺňať aj nasledovné požiadavky:

Pri práci na projekte je potrebné používať verzionovací systém, napr. GitHub, GitLab, Bitbucket.
Vytvorená webstránka bude navrhnutá ako dvojjazyčná (slovenčina, angličtina).
Pozn.: ak sa prepínate medzi jazykmi, musíte zostať na tej istej stránke ako ste boli pred prepnutím a nie vrátiť sa na domovskú stránku aplikácie.
Celá stránka bude responzívna vrátane použitej grafiky.
Aplikácia bude vyžadovať 3 typy rolí: neprihlásený používateľ, prihlásený používateľ a administrátor.
Na vhodnom mieste bude umiestnená používateľská príručka aplikácie, kde bude vysvetlené, čo ktorá rola umožňuje a ako je možné dané veci realizovať (návod na použitie). Túto príručku bude možné exportovať aj do PDF súboru. V prípade zmeny v návode na stránke, sa táto zmena musí odraziť aj vo vygenerovanom PDF súbore (t.j. súbor je treba generovať dynamicky).
Vytvorte video, ktorým budete dokumentovať celú funkcionalitu vytvorenej aplikácie. Ak niektorá funkcionalita nebude ukázaná na videu, tak ju môžeme považovať za nespravenú.
Titulná stránka aplikácie bude poskytovať možnosť prihlásenia a zadania vstupného kódu pre zobrazenie hlasovacej otázky.
3. Ďalšie požiadavky
Odovzdanie projektu sa robí cez MS Teams a je tam potrebné vložiť:

Technickú dokumentáciu (rovnaké požiadavky ako pri iných zadaniach), nezabudnite v nej uviesť:
login a heslo pre administrátorský a aj užívateľský prístup do aplikácie a do databázy,
rozdelenie úloh medzi jednotlivých členov tímu,
v prípade neurobenia niektorej z úloh, to treba jasne vyznačiť.
Samotnú aplikáciu ako:
spakované súbory vrátane konfiguračného súboru, v ktorom je potrebné definovať všetky nastavenia,
sql súbor pre naplnenie databázy.
Dockerfile a Docker Compose súbor
Vytvorené video
Okrem toho pri odovzdávaní je potrebné uviesť:
adresu umiestnenia, aby sme vedeli, pod koho menom máme projekt hľadať,
adresu projektu vo verzionovacom systéme.

4. Návrh hodnotenia
Úlohy	Body
Dvojjazyčnosť	| 4
Prihlasovanie sa do aplikácie (2 role pre prihlásenie) |	8
GUI a funkcionalita neprihláseného užívateľa | 12
GUI a funkcionalita prihláseného užívateľa |24
GUI a funkcionalita administrátora | 12
Export do CSV a PDF |	10
Docker balíček | 16
Používanie verzionovacieho systému všetkými členmi tímu | 18
Finalizácia aplikácie	| 218
Video | 81
Každý člen musí mať minimálne 3 commit-y |	2 
Grafický layout, štruktúra, orientácia v aplikácii, voľba db tabuliek, úplnosť odovzdania projektu |	8
Finalizácia aplikácie | 18
video | 8
